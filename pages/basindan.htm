<div class="scroll-on" id="scroll-pane">
	<div class="scroll-content">
		<h2>Basından</h2>
<h5>Ayşegül Yüksel<br />
			7 Haziran 2022 <br />
			Cumhuriyet Gazetesi <br /></h5>
		<br />
		<p> ODTÜ Baharında Amatör Tiyatrolar Şenliği</p>
		<br />
		<br />
		<p>ODTÜ Amatör Tiyatro Şenliği, 1964 yılından bu yana bahar aylarında yapılıyor. Zaman zaman engellere takılarak... 
                Siyasal iklim ODTÜ yönetimini ve yerleşkeyi olumsuz yönde etkiler çünkü. Derslere ara verildiği 12 Mart döneminde ya da 12 Eylül 
                darbesinin getirdiği sıkı önlemler aşamasında yapılmayan şenlik, 2020 yılında da pandemi öne sürülerek düzenlenmedi. 
                Bu arada Mimarlık Amfisi’nin ODTÜ öğrencilerinin kotardığı kültür-sanat şenlikleri için kullanılmayacağı açıklandı.</p>
                <br />
                <p>ODTÜ oyuncuları 2021’de internet üstünden “online” düzeninde bir şenliğe imza attılar. Benden Shakespeare üstüne bir söyleşi istemişlerdi.
                Bugüne dek yaptığım onlarca canlı söyleşide böylesine eğlendiğimi anımsamıyorum. Çeşitli yaşlardaki birçok eski öğrencimin izlenceye farklı 
                noktalardan bağlanarak benimle teknoloji aracılığıyla buluşmaları sonucunda “söyleşi”, yer yer “muhabbet”e de dönüşmüştü.</p>
                <br />
                <p>ŞENLİK ’22 CANLI OLARAK YAPILDI</p>
                <br />
                <p>Şenlik ’22 ise 22 Mayıs–5 Haziran arasında canlı olarak yapıldı. Gençler o çok sevdikleri tiyatro uzamları olan Mimarlık Amfisi’ne 
                kavuşmuşlardı. Müzikten tiyatroya birçok öğrenci etkinliğine sahne olan Mimarlık Amfisi’nin, kültür işlerinden alınıp mimarlık fakültesine 
                bağlanması karşısındaki tepki öğrenciler tarafından geçen kasım ayında düzenlenen Amfi Şenliği ile sesini duyurmuş ve amfi yeniden öğrenci
                etkinliklerine açılmıştı. (Bkz. Google, Mimarlık Amfisi-Amfi Şenliği)</p>
                <br />
                <p>Yılların değerli birikimi Mimarlık Amfisi’ne sıradan bir derslik/konferans uzamı olmanın çok ötesine geçen tarihsel bir sanat uzamı kimliği
                kazandırmıştır. Yıldız Kenter, Güngör Dilmen’in tek kişilik “Ben Anadolu” oyununu yüzlerce ODTÜ öğrencisine İngilizce olarak oynadığında, 
                coşkuyla ayağa fırlayan gençlerin tükenmek bilmeyen alkışları karşısında öyle etkilenmişti ki “Oyunu şu anda bir kez daha oynayabilirim” deyivermişti.
                Klişe sözlere her zaman alaycı tepkiler veren Can Yücel, öğrencilerle sohbet ederken aradaki dostluk ilişkisini sevecenlikle korumuştu. Sevgi Soysal,  
                erken ölümünden kısa bir süre önce, bu uzamda benim yaşamım boyunca dinlediğim en nitelikli söyleşiyi sunmuştu. </p>
                <br />
                <p>YILLARIN UNUTTURAMADIĞI ŞENLİK YAPIMLARI</p>
                <br />
                <p>Mimarlık Amfisi şenlikler boyunca pek çok unutulmaz oyuna sahne oldu. İlk aklıma gelenler, 1970’lerde DTCF Tiyatro Bölümü’nün Sedat Veyis Örnek’ten
                Yeşim Dorman tarafından uyarlanan, Ayşe Selen’in yıldızlaştığı “Ölüm Doğum Evlenme” yapımı, AST genç kadrosunun -şimdi Yeditepe Üniversitesi Tiyatro Bölümü 
                başkanı olan- Metin Balay’ın yönettiği ve Uğur Polat, Altan Erkekli, Serap Eyüboğlu ile birlikte oynadığı, Nâzım Hikmet oyunu “Kafatası”, 
                Boğaziçi Oyuncuları’nın Brecht’in “Üç Kuruşluk Operası”na getirdiği olağanüstü yorum... Ve izlediğim birçok ODTÜ yapımından örnekler: Devlet Tiyatroları  
                sanatçısı Erdal Küçükkömürcü’nün incelikli dokunuşlarla sahneye getirdiği, Shakespeare romansı “Kış Masalı”, Yücel Çelikler’in yönettiği 
                “Yunanlı Bir Kız Aranıyor”, Bülent Acar’ın sahnelediği “Godot’yu Beklerken” ve “Bir Yaz Gecesi Rüyası”, daha sonra gelen gençlerin, müziğiyle, dekoruyla, 
                dramaturjisiyle kotarıp parlattığı özgün çalışmalardan “Pervaneler”, “Troilus ve Kressida”, “Yaşlı Kadının Ziyareti”...</p>
	        <br />
                <p>Şenlik ’22, bir bölümü üniversite tiyatrosu olan yaklaşık yirmi amatör topluluğa ev sahipliği etti. ODTÜ Oyuncuları iki oyunla sahnedeydi: 
                Alfred Jarry’den “Kral Übü” ve J. M. Barrie’den “Wendy ve Peter Pan”. Amfinin önündeki alanda açık havada yaptığım “uyumsuz tiyatro”ya ilişkin söyleşi de 
                keyifli geçti. Ne yazık ki Beliz Güçbilmez’in “Tiyatro Makinesi Nedir: Ne İşe Yarar? Nasıl Kullanılır?”, Kayhan Berkin’in 
                “Tiyatro Metni Olmayan Bir Malzemeyi Sahneye Uyarlamak” ve Hakan Emre Ünal’ın “Sayfadan Sahneye: Dramatik Yapı ve Anlatı İlişkisi Üstüne” başlıklı konuşmalarını
                izleyemedim. On beş günlük yoğun bir program içeren şenlik gücümü aşıyordu.</p>
		<br />
                <p>Teşekkürler, sevgili gençler.</p>
		<br />
		<br />		




		<h5>Elif Aydınalp<br />
			Kasım-Aralık 2016 <br />
			SAHNE Dergisi <br /></h5>
		<br />
		<p> ODTÜ OYUNCULARI VE BİR ZAMAN İHLALİ: MOMO</p>
		<br />
		<br />
		<p>“Pazar günü gel, saat tam üçte!<br />
			Gel de kurtar canını!” </p>
		<br />
		<br />
		<p>Michael Ende’nin ilk 1973’te basılan romanından uyarlanan “Momo”, bir çocuğun tuhaf öyküsünü konu ediniyor 
                öncelikle.Günümüz insanının zamanla kurduğu acımasız ilişkiyi “durduk yere hikâyeler anlatıp oyunlar oynayan” 
                bir çocuğun kalbinden dolayımsız bir biçimde aktarıyor. Zamanın birinde durduk yere hikâye anlatmaya ve oynamaya 
                başlayan oyuncularla, hafta içi yeteri kadar yorulmuş, çalışan insanın bir Pazar günü durduk yere tiyatroya gitmesiyle 
                başlıyor oyun esasında. Oyun, dışarıya taşıyor.</p>
                <br />
                <p>1960 yılında kurulan ve kolektif tiyatronun ülkedeki en güzel temsilcilerinden olan ODTÜ Oyuncuları, her yıl amatör 
                ve yerel tiyatroları davet ederek gerçekleştirdikleri geleneksel şenliklerinde bu yıl “Momo”yu seçmişler. Fakat tarihinde, 
                darbe dönemlerinde birçok kez kapatılan, faaliyetleri engellenen topluluğun, bu son darbe girişimi yüzünden iki gösterimi 
                iptal olmuş. Ekim ayında iki gösterim daha yaparak sekteye uğramış bir telafi imkânı sundukları için öncelikle onlara teşekkür 
                ediyoruz.</p>
                <br />
                <p>Oyun, anlatıcının mefhum bir zamanda kimsesi ve kalacak yeri olmayan küçük bir kızın hikâyesini anlatmasıyla başlar. 
                Mahallelinin Momo’ya yardım etmek istemesiyle ona antik tiyatroda bir bölme hazırlanır. Momo, Yaşlı çöpçü Beppo’dan genç 
                turist rehberi Gigi’ye kadar çok sevilen ve zamanla büyük küçük kimsenin yanından ayrılmak istemediği bir arkadaşa dönüşür. 
                Momo’nun insanları etkileyen ve onları kendine çeken özelliği aslında fazladan hiçbir şey yapmamasıdır; karşısına çıkan herkese, 
                her şeye ve yaşadığı her ana belli kodların iletişimi oluşturduğu modern dünyada sanki hiç yaşamamış gibi aynı özenle ve telaşsızca 
                yaklaşır. Bir gün, herkes günlük işlerini yaparken Berber Fusi’nin dükkânına “Zaman Tasarrufçuları” uğrar. Zaman Tasarruf Şirketi’nden 
                gelen bu Duman Adamlar, insanların zamanlarını tasarruf ettirerek düzenlemekte, bu zamanları çalarak hayatta kalmaktadırlar. Farkında 
                olmadan yayılan bu hastalıkla insanlar artık birbirlerine ve kendilerine zaman ayırmaktan vazgeçmiş, sınırlı bir koşuşturmacanın içinde 
                “sıradan” Momo’yu unuttukları gibi Momo’da sevdikleri ve onun hatırlattığı an’ın küçük güzelliklerini de yitirmişlerdir: “Zamandan 
                tasarruf edeyim derken aslında başka şeylerden tasarruf ettiğinin kimse farkında değildi. Yaşamlarının gittikçe daha zavallı, daha 
                tekdüze ve daha soğuk geçtiğini kavramak istemiyorlardı. Bu gerçeği sadece çocuklar, ta yüreklerinde hissettiler. Çünkü artık 
                kimsenin onlara ayıracak zamanı yoktu. Oysa zaman, yaşamın kendisiydi. Ve yaşamın yeri yürekti. İnsanlar zamandan tasarruf ettikçe, 
                zaman azalıyordu” diye ifade eder Ende.</p>
                <br />
                <p>Duman Adamlar’ın kimliğini ve yaptıklarını hatırlayan dolayısıyla hastalığa direnen bir tek Momo kalmıştır. Bu konuyla 
                ilgili yazarın açmazına oyun broşüründe yine yazarın sözleriyle şöyle yer verilir: “Kitabın gidişatını büyük ölçüde tasarlamış, 
                karakterlerimin neredeyse tümünü belli bir noktaya getirmiş ve birçok bölümü çoktan tamamlamıştım; ancak yaklaşık altı yıl 
                boyunca romanı bitirmeyi başaramadım; çünkü çok temel bir noktayı kaçırıyor gibiydim, bir ikiliği çözmek durumundaydım: 
                Eğer duman adamlar herkesin zamanını çalabiliyorlardıysa, Momo neden bir istisnaydı? Tembel bir yazar her zaman kolay yolu 
                seçebilir ve Momo’ya bir tür özel güç ve yetenek atfedebilir; ama bu beni tatmin etmeye yetmiyordu. Romanın kendi mantığından 
                hareket eden bir kural bulmalıydım. Bir sabah, hiç ummadığım bir anda, uyandım ve eşime aradığım şeyi bulduğumu müjdeledim: 
                Zaman sadece onu elinde tutmaya çalışanlardan çalınabilir. Eğer bir insan zamanın akıp gitmesine izin verir, ona tutunmaya 
                ve hâkim olmaya çalışmazsa, ortada çalınacak bir şey de kalmamıştır artık.” Momo, bu bağlamda diğer herkesten ayrılmıştır. 
                Arkadaşlarını çalan ve kendisinin de peşinde olunan Momo için kaçış, bir kaplumbağa ile gerçekleşir. Hızla kaçılması 
                gereken sahnelerde bir kaplumbağanın yavaşlığı ve onu oynayan oyuncunun başarılı jestleri sahnede zıtlık oluşturur.</p>
                <br />
                <p>Sahneden seyir yerine uzanan bölmenin kullanılmasıyla seyircinin odağı sürekli değiştirilir. Arka kısımda hareket 
                halindeki paravanlar mekânın değişimini kolayca sağlarken hızın ve yavaşlığın ritmini düzenler. ODTÜ Oyuncuları’nın 
                kullanmayı sevdikleri alaycı dil ve mizah oyun boyunca eksik olmaz. Duman Adamlar’ın grotesk makyajları, halkın yamalı 
                kostümleri ve müzik özenle hazırlanmış. Tüm oyuncuları ve emek verenleri başarılı performansları için tek tek kutlamak 
                gerek. Diğer yandan Momo”, oyun’un ilksel adına ve içeriğine yaraşır bir biçimde karnavalesk bir reji görünümü çizer. 
                Karnaval, kurulu düzen ve genel gerçeklerden geçici bir özgürleşmeyi kutlar. Hiyerarşik kademeler, ayrıcalıklar, 
                norm ve alışkanlıklar bu görünüş altında askıya alınır.  Bakhtin’in izleyenle icracının ayrımının silindiği komünal 
                bir beden görünümü olarak tarif ettiği karnavalesk tanımı, sahne üstünde oyuncularla ve “oynayan” çocuklarla hatırlatılır. 
                Dans ve müziğin ışığında lunaparka benzetilerek işlenen sahnelerde bir tür görünüşler geçidi sunulur. Bu özellik, 
                çocukların dünyasını açığa çıkarırken oyun kavramının temel -teatral malzemesini de görünür kılar. Bu nedenle 
                ODTÜ Oyuncuları’nın başarısı sadece hikâyeyi işlemek değil, belki daha da önemlisi, bunu tiyatronun malzemesini, 
                teatral olanı ön plana alarak gerçekleştirmiş olmalarıdır.</p>
                <br />
                <p>Zaman’ın oyunla işlenme biçimi ister istemez birçok şeyin hatırlanışını da beraberinde getiriyor sanırım. 
                Örneğin Lotman, “Olay örgüsünün Kökeni”nde mitlerin metinsel hâsıl oluşundan bahsederken Momo’nun kurduğu dünyayla 
                paralel bir zaman algısından bahsetmiştir. Herhangi bir şeye ait olmaktan uzak, zaman ve mekândan bağımsız yüzen 
                bir oyuncunun bedeninden farksız Momo için hikâyesinde önemli olan “burada” oluşudur. Zaman’ı eklemlenen, ilerleyip 
                geride bırakılan bir kavram olarak görmek yerine, geçmiş ve geleceği masalsı bir döngüyle yaşadığı an’da somutlaştırır. 
                Lotman’a göre de insan yaşamı, benzer bir biçimde, doğum ve ölüm/başlangıç ve son arasında doğrusal bir çizgide ilerlemez; 
                zaman senkronik bir biçimde tekrar eden doğanın döngüsel sürecinin bir parçası olarak görülür. Buna göre hikâye herhangi 
                bir zamanda başlayabilir. Doğayla diyalektik bir biçimde var olan insan için öznenin kurulumu da aynı şekilde bundan 
                bağımsız değildir. Sesin sahibi özne, bu yüzden birçok sese bürünür; anlatıcı ve oyuncu geride bırakıldığı düşünülen 
                zamanı bugüne taşıyarak diğer öznelerin parçalanmış sesini katarak var olur. Bu kavrama biçimi aslında bir tür ‘unutmama’ 
                yöntemi sunar. Bunu nostaljik bir hatırlayışla değil, mitsel veya kurgusal bir sanat biçiminin sınırları içinde şekle 
                giren bellekle kendini var ederek yapar. Bugünden bakınca post modern bir düşünceyle anlatıcının ve öznenin kimliğinin 
                krize girerek sorunlu hâle gelmesinden öte ve çok önce, özne ve nesnenin uyum içinde yaşadığı teatral bir mesafeden 
                söz edilir. Doğu’nun sözlü kültürüne hiç de yabancı olmayan bu anlayış, bir tür masallar geçidi sunar olay örgüsüne. 
                Zamanın ve mekânın fütursuzca değişebildiği masallar, her bir dizede farklı kişinin ağzıyla konuşan türküler, yanılsama 
                telaşının uzağında -hep oynadığını ve başka bir şeyi temsil ettiğini göstermekten kaçınmayan halk tiyatrosu oyuncuları bu işaretleri 
                taşımaktadırlar. “Momo” oyunu da başta kurulan “Bundan çok uzun bir zaman önce ya da çok uzun bir zaman sonra” cümlesiyle biterek kendi 
                çemberini yeniden açmak üzere kapatır.</p>
                 <br />
                <p>Zamanın, tiyatro gibi fazlasıyla uçucu bir malzemesi var, belki de güzel yanı bu, bir ihtimali hep mümkün bırakması. 
                Ancak zaman ve oyun arasında kurulan ilişki gittikçe uzaklaşıyor, bugünün çocuklarının yürekleri muhtemelen daha farklı deneyimliyor nedensizlik
                ilkesinin gündeliğe yayılmasını. Momo gibi olmaktan daha ütopik bir şey yok. Domatesin değiştirilmiş tohumuyla asla artık doğal kokusunu 
                bilemeyecek olmak gibi, yavaşlığın nostaljisini geçmişte aramak veya ona methiyeler düzmek de sahte bir gönül rahatlığından ötesini işaret
                etmiyor. Günlük yaşamın yoruculuğu ve yetersizliğinde, hızın içinde de an’ı genişletebilen isimsizlerin hikâyesi başlıyor belki de artık.
                Masalsı güzelliği ve uyumuyla Momo’nun yerine sesi parçalanmış Turist rehberi Gigi’nin, akıl hastanesine yatırılan Yaşlı Çöpçü Beppo’nun,
                Momo’nun bakışını devralıp karanlık bir çağda oynadıkları oyunlara ve anlattıkları kırık hikâyelere dönüşüyor. Ve yazarın dediği gibi,
                “yakalanan değil, gitmesine izin verilen bir anın” güzelliğinden yine de bahsedilebiliyor. En azından Odtü Oyuncuları’nın bir Pazar günü
                bunu başardığını söyleyebiliriz. Kasım ayında da gösterimlerine devam eden Odtü Oyuncuları’nın bir sonraki şenlikte yine durduk yere 
                hikâyeler anlatıp oyunlar oynamasını merakla bekliyoruz.</p>
		<br />
		<br />		
		

		
		<h5>Şâmil Yılmaz<br />
			24 Nisan 2016<br /></h5>
		<br />
		<p>‘Momo’, oyuncuların oyun neşesini hissettiğiniz, sahnenin ‘oyunsu’ bir enerjiyi hiçbir zaman terk etmediği, 
		bol ‘oyuncaklı’ bir oyun olmuş. Ve bunu, güçlü bir yapı bilinciyle yapıyor; oyunu ve tiyatroyu bir kez buradan 
		tarif edip oraya doğru oynamaya başladıklarında, sahnede kurulmuş olan evrenin nereye doğru konuştuğunu ve niçin 
		özellikle o biçimde konuştuğunu ‘gerçekten’ anladığınızı hissediyorsunuz. Tam da burada anlatılan hikâyeyle onun
		biçiminin iki farklı şey olmadığını; tam da o biçimin içinde kendimizi kaybedip zamanı unutmaya başladığımızda
		gerçekleşen şeyin oyunun ‘kendisi’ olduğunu anlıyoruz işte.</p>
		<br />
		<img class="album-img" src="albums/2016/momo_detay.jpg" height="409" />
		<br />
		<p>Sadece Ankara’nın değil bildiğim kadarıyla tüm ülkenin en köklü tiyatro festivallerinden biri olan 
		ODTÜ Tiyatro Şenliği, bu yıl ellinci yaşını kutluyor. 22 Nisan ve 2 Mayıs tarihleri arasında gerçekleştirilecek 
		olan şenlik, geçtiğimiz yıllarda olduğu gibi bu yıl da, hem üniversite topluluklarının hem de bağımsız alternatif 
		oluşumların oyunlarını ağırlayacak. Kendi adıma konuşacak olursam, ODTÜ Tiyatro Şenliğini Ankara’daki başka herhangi 
		bir şenlik ya da festivalden daha çok önemserim. İzlediğiniz işler her zaman beklentilerinizi karşılayacak kadar iyi 
		çıkmayabilir. Ya da şenliğin ruhundaki “amatör” vurgusunun bazen yanlış yorumlandığını düşünebilirsiniz. Fakat şenliğe 
		geldiğinizde, tiyatroyla özel bir bağ kurmuş olan insanlarla aynı mekânı ve zamanı paylaştığınızı; tiyatrodaki çok temel 
		bir şey olan ‘oyun duygusunu’ ve ‘oyun neşesini’ hatırlayacağınızı bilirsiniz. Tiyatroya dair adını çok koyamadığımız,
		fakat orada olduğunda varlığını çok güçlü bir yerden hissettiğimiz bu neşe, yazı öncesi toplumlardan çağdaş topluma 
		kadar neredeyse tüm insan toplumlarının bildiği bir deneyimi harekete geçirir: Çoğu durumda ağır bir şey
		olan zaman, oyun oynamaya başladığınızda hafif ve büyülü bir şeye dönüşüverir.</p>
		<br />
		<p>ODTÜ Oyuncuları, 50. yıllarını yukarıda kabaca çizmeye çalıştığım çerçeveyi olumlayan bir oyun
		çalışarak kutlamışlar: “Momo”. 
		Roman ve hikâyeleriyle tanıyıp sevdiğimiz Michael Ende’nin aynı adlı metninden uyarlanan oyun, 
		anlatarak ve oynayarak zamanı büyüleyenlere,
		oyuna ve hikâyelere zaman ayırmaktan korkmayanlara adanmış bir gösterim…</p>
		<br />
		<p>Michael Ende, “Momo”da, küçük bir kasabanın Duman Adamlar adındaki zaman tacirleriyle 
		imtihanını anlatıyor. Merkezde ise Momo adlı 
		küçük bir çocuk var. Fantastik edebiyat tarihinin en ilginç karakterlerinden biri olan Momo,
		hiçbir büyü gücü ya da olağanüstü yeteneği
		olmayan sıradan bir çocuk. Onu diğerlerinden ayıran tek özellik, karşısındakinin anlattıklarına
		gösterdiği olağanüstü ilgide saklı. Momo
		birini dinlemeye başladığında, karşısındakinin içindeki düğümlere de üflemeye başlıyor. 
		Anlatılan her hikâyeye canı gönülden zaman ayıran
		bu küçük yaratık, hikâyeler anlatmaktaki ve dinlemekteki kadim bir gücü harekete geçiriyor.
		Kısacası Momo, en az oyun oynamanın kendisi kadar
		eski bir geleneğin; başkalarını dinlemenin ve hikâyeler anlatmanın kadim geleneğinin taşıyıcısı.
		Bu da onu birçok süper kahraman ya da fantastik 
		yeteneklerle donatılmış benzerlerinden daha özel bir yere taşıyor.</p>
		<br />
				<p>Momo: Gündelik yaşamın köklerindeki asıl büyünün; birini sadece dinleyip ona zaman 
				ayırarak kendini iyi ve değerli hissettirebilme 
				maharetinin sevimli icracısı…</p>
		<br />
		<br />
				<p>ODTÜ Oyuncuları, Momo’yu anlatı geleneğinin ve dramatik formun kesiştiği bir 
				aralıktan çalışmış; hem anlatılan hem de oynanan bir oyunun evrenine konuk oluyoruz 
				Momo’da. Bu önemli çünkü ana metinde de bir antik tiyatroda yaşayan Momo, tiyatroyla 
				oyun oynamak, sahneyle hikâyeler anlatmak arasındaki ilişkinin farkında bir bilincin 
				taşıyıcısı. Ende, oyunun her türlüsünün bir ruh göçü anlamına geldiğini; oynamak ve 
				anlatmaktaki zamanın hep başkalarıyla paylaşılan bir zaman olduğunu, gerçek büyünün 
				kişinin kendi kimliğinden başka kimliklere doğru hareket ettiğinde başladığını çok iyi 
				biliyor.</p>
		<br />
		<br />
				<p>ODTÜ Oyuncuları, rejiyi bu bilincin üzerine kurmuş. Bu yüzden de ekip, hikâyenin 
				oyuna ve oyundan kurulu bir hayat idealine yaptığı yatırıma teatral olarak çok doğru
				bir yerden sahip çıkıyor. “Momo”, oyuncuların oyun neşesini hissettiğiniz, sahnenin 
				‘oyunsu’ bir enerjiyi hiçbir zaman terk etmediği, bol ‘oyuncaklı’ bir oyun olmuş. Ve 
				bunu, güçlü bir yapı bilinciyle yapıyor; oyunu ve tiyatroyu bir kez buradan tarif edip 
				oraya doğru oynamaya başladıklarında, sahnede kurulmuş olan evrenin nereye doğru
				konuştuğunu ve niçin özellikle o biçimde konuştuğunu ‘gerçekten’ anladığınızı 
				hissediyorsunuz. Tam da burada anlatılan hikâyeyle onun biçiminin iki farklı şey 
				olmadığını; tam da o biçimin içinde kendimizi kaybedip zamanı unutmaya başladığımızda 
				gerçekleşen şeyin oyunun ‘kendisi’ olduğunu anlıyoruz işte. Tüm ufak tefek teknik
				kusurlara, oyuncular arasındaki deneyim farkından kaynaklanan aksaklıklara rağmen,
				bir hikâyenin niçin ‘anlatıldığını’ ve niçin ‘oynandığını’ neredeyse antropolojik 
				bir noktadan anladığımız bir oyun “Momo”.</p>
		<br />
		<br />
				<p>Son olarak, elli yıldır bizimle oyunlar oynayan, zamanlarını oyunlar oynamanın 
				neşesine ve ciddiyetine hasretmekten çekinmeyen bu özel topluluğa da ayrıca teşekkür 
				ederiz, iyi ki varlar…</p>
		<br />
		

		
		
		
		
		
		
		
		
		
		<h5>AYŞEGÜL YÜKSEL<br />
			7 Mayıs 1995<br />
			Cumhuriyet</h5>
		<br />
		<p>Ankara'da baharın ilk şenliğini hep ODTÜ düzenler. 1966'dan bu yana -politik ortam elverdiğince- 
		sürekli olarak yapılan bu şenlik otuz yıllık bir birikime ulaştı. Bu yıl 21-30 nisan tarihleri 
		arasında yer alan Şenlik'95 bir Türkiye üniversite tiyatroları buluşması niteliği taşıyor. Bahar 
		çiçekleriyle bezenmiş kokulu açık alanlarda, kuş sesleri eşliğinde yapılan -saatler boyu sürebilen- 
		söyleşiler ya da oyun tartışmaları ,kapalı salonda sunulan oyunların ayrılmaz bir parçası..... On altı 
		topluluktan on dokuz oyun sunuldu bu yıl. Uyumsuz tiyatro örnekleri ağırlıktaydı. Bartın'dan Samsun'a, 
		Bursa'dan İzmir'e pek çok kentin gençlerinin çalışmalarının sergilendiği şenlikte ancak dört oyun izleyebildim, 
		ama söyleşiler boyunca tüm öteki toplulukların da tiyatro adına ne çok düşünce ürettiklerini, 
		ne çok ürün verdiklerini öğrendim. Söz gelimi, İstanbul Üniversitesi İktisat Sahnesi'nin, çıkardıkları 
		sergi ve sahnelemiş oldukları on dolayındaki oyunun broşürlerine verdikleri emek, çoğu toplulukların sundukları 
		yapımlar bağlamında yaptıkları araştırmanın yoğunluğu bir kez daha şaşırttı beni.</p>
		<br />
		<img class="album-img" src="basindan/godot.jpg" height="409" />
		<br />
		<p>Profesyonel tiyatrocuların uğraş alanlarında bu kadar ilgili olup olmadıklarını kendi kendime sormadan edemedim... 
		ODTÜ Oyuncuları'nın sunduğu iki oyundan ilki Jean Genet'nin 'Hizmetçiler'i. Şu anda Ankara Devlet Tiyatrosu'nda 
		da sunulan 'Hizmetçiler'in ODTÜ yapımını Hakan Milli yönetmiş, üç kadın oyun kişisini üç erkek oynuyor. Kırmızı fon 
		önünde boş sahnede sergilenen oyunun tüm araç gereci bir salıncak, bir giysiler askısı, iki tabure vb. İki hizmetçi 
		erkek uşak kılığında; yalnızca bayanı oynadıklarında kadın kılığına giriyorlar. Bayan ise baştan so na kadın giysileri 
		içinde canlandırılıyor. Sınıf bilincinin yok olmasıyla yüzleşilen 'yokoluş'un cinsel kimliğinin 'yokoluş'uyla görüntülendiği, 
		erkek oyuncunun kadın oyun kişisini yansılarken, profesyonel sahnede görmeye alıştığımız eşcinsel oyunculuk klişelerine 
		hiç yüz vermeden, özgün bir yoruma yönelmesi, kadın oyun kişisini erkek oyuncunun canlandırmasıyla kendi kendine 
		oluşuveren grotesk boyut... Genet tiyatrosuna denk düşen bi r deneysel yaklaşım... ODTÜ Oyuncularını, şenliğin ve 
		belkide ODTÜ'de yazılan amatör tiyatro tarihinin en parlak gösterisini Bülent Acar'ın yönettiği 'Godot'yu Beklerken'le 
		oluşturdu. Yoğun kılı kırk yaran bir metin çalışması ve aylarca süren zorlu bir sahne çalışmasının sonucu nda ortaya çıkan 
		yapımda Türkiye'de ilk kez 'hareketli'bir 'Godot' yorumu sunuluyor.</p>
		<br />
		<p>Tıpkı Beckett'in öngördüğü gibi trajik bir fars... Oyunun çeşitli çevirmenlerinin ürünlerinin bir arada kotarılarak 
		oluşturulan metinde olağanüstü bir tiyatro Türkçesi yansıyor. Dört oyun kişisi -yine Beckett'in öngördüğü gibi gösteri oyuncuları 
		(sirk, müzikhol) kimliği içinde- insanoğlunun yeryüzündeki anlamsız tutsaklığını, düşünsel ve dürtüsel yaklaşımlarını Godot'yu 
		beklerken oynadığı oyunları, insanın sonsuz gece-gündüz döngüsü içinde, amansız bir çaresizlikle sürdürdüğü iç yaşantıyı 
		hızlı bir güldürü kurgusu içinde yoğunlaştırarak yansıtıyor. Müthiş bir doğallıkla yoğun bir teatrelliğin iç içe 
		geçtiği çok parlak bir yorum... İki saati aşan yapımı coşkuyla izlerken bir yandan Beckett'in insanoğlu bağlamında 
		dile getirdiği acıyı soluk soluğa yaşıyor, bir yandanda son derece devingen, ustaca(Bülent Acar bir 'usta' artık) 
		kotarılmış bir tiyatro olayının paylaşıcısı oluyorsunuz. Türkiye'de 'Godot'nun en önemli yorumlarını sunan Muhsin 
		Ertuğrul ve Asaf Çiyiltepe'yi dü şündüm hep, oyunu izlerken. Acar'ın çalışması belki de biraz şaşırtırdı onları. 
		Yine de büyük bir övünç duyacaklardı kuşkum yok...</p>
		<br />
		<img class="album-img" src="basindan/uc_kurusluk_opera_17.jpg" height="205" />
		<br />
		
		<h5>EVRENSEL KÜLTÜR<br />
			HAZİRAN '97</h5>
		<br />
		<p>İstanbul Şehir Tiyatroları 'Gençlik Günleri'nde bu yıl birçok niteliksiz gösteri art arda sıralanırken, 
		Ankara'dan her yıl bu etkinliğe katılarak sanat alanına değişik renkler katan ODTÜ Oyuncuları yine nitelikli
		 bir Brecht yorumuyla, yazarın ünlü ' Üç Kuruşluk Opera'sıyla katıldı. Oyun; dilencilerin, fahişelerin kol 
		 gezdiği bir kentte dilenciler kralı ile sustalı Mac'in kapışmasını konu alıyor. Bu kargaşa ortasında polisin 
		 tutumunu ironik bir dille irdeleyen 'Üç Kuruşluk Opera', burjuva ahlak anlayışından değer yargılanıra ve 
		 ilişkilerine dek tüm bir sistemin nasıl bir 'alınır satılır'lık üzerine oturduğunu vurguluyor. Dünya 
		 tiyatrosunun Klasikleri içinde anılan oyunu; yalın bir Üslupla ele alan topluluk, öncelikle bir Brecht 
		 oyunu kopyası yerine farklı bir yöntemle onun önermelerinden yola çıkan bir sahleneme biçimini izleyicilere 
		 sunuyor. Sahnede özellikle müzikallerde kendini gösteren oyuncu 'show'u yerine sınıfsal jestlere dayalı bir 
		 oyunculuk biçeminin incelikli örneklerini sergileyen topluluk, özellikle 'Düğün Sahnesi', 'İdam Sahnesi' gibi 
		 epi zodlarda dek sergilenmiş kimi profesyonel örneklerin çok ötesinde bir düzeyi yakalı yor. Oyunu Abdullah 
		 Cabaluz yönetmiş. Brecht'in 'Beş Paralık Roman'ı ve oyun üzerine çeşitli dönemde kaleme aldığı yazıları inceleyerek 
		 uzun bir dramaturji çalışması yaptıklarını anlatan Cabaluz, kimi sahnelerin altını çizebilmek için özgün yara tımlara 
		 başvurduklarını belirtiyor. Mac'in gözaltına alındığı Emniyet Müdürlüğü bi nasında karşılaşan eşi ve sevgilisinin aralarında 
		 başlayan tartışmanın, bir tenis maçına dönüşmesi gibi ilginç yaratımlara oyunu işleyen Cabaluz, özellikle, bir Özel 
		 Tim'e dönüşmüş polis örgütü yorumuyla da günümüze ilginç göndermelerde bulunuyor. Oyunda tüm kadro başarılı bir uyum 
		 oyunculuğu sergilerken özellikle Polly'de Aybeniz Ece Cinkılıç, Mac'de Bülent Dedeoğlu, Kaplan Brown'da Levent Öztürk 
		 ve bay ve bayan Peachum'da Murat A. Aydın ve İmra Dinçer öne çıkan oyuncular. ODTÜ Oyuncuları bu sezon sergiledikleri 
		 'Üç Kuruşluk Opera' ile amatör tiyatroların önüne önemli bir yapım örneği koyarak tiyatro alanında alternatifi 
		 yaratmanın yolunun nitelikli yapımlardan geçtiğini vurguluyorlar.</p>
		 <br />
		 
		 <h5>İstanbul Büyükşehir Belediyesi<br />
			Şehir Tiyatroları Çocuk-Genç Eğitim Birimi<br />
			Neş'e Erçetin<br />
			22 Mayıs 1997</h5>
		<br />
		<p>Orta Doğu Teknik Üniversitesi<br />
			Tiyatro Kulübü<br />
			Sevgili Dostlar,</p>
			<br />
		<p>18 Mayıs 1997, Cumartesi günü kulübünüzün ?Üç Kuruşluk Opera? isimli müzikli oyununu keyifle izledik. 
		Son derece mükemmel tasarlanmış, yönetilmiş ve oynanmış bir oyunu izlemenin mutluluğunu yaşadık. </p>
		<br />
		<p>Oyun bittikten, sizler otobüslerinize binip gittikten sonra burada kalanların kafalarında türlü 
		sorular dolaşmaya başladı.</p>
		<br />
		<p>1. Daha dekoru kurmaya geldikleri bir gece öncesinden başlayan ve oyun bitip de kamyona son dekor 
		parçası yerleştirilinceye kadar devam eden bu ekip disiplini nasıl sağlanabilmişti?</p>
		<br />
		<p>2. Herkes Ankara?ya dönüş yolculuğuna başlamadan tam önce, iki kız, bir erkek üç genç arkadaşın 
		ellerinde torbalarla kulis kantinine gelip çöplerini toplamaları, o mekânı buldukları gibi bırakmalarını 
		sağlayan ?iç güdü? toplumumuzun tü m kesiminde vardı da biz mi bilmiyorduk, yoksa bu da ekip disiplininin, 
		ODTÜ Tiyatro Kulübü geleneğinin bir parçası mıydı?</p>
		<br />
		<p>3. Oyunun ana dekorunu oluşturan metal platformu kurarken, ses düzenini, müzik aletlerini, ışıkları 
		hazırlarken bu son derece verimli koşuşturma, ama bir sessizlik; bu nasıl gerçekleştirilebilmişti?</p>
		<br />
		<p>4. Oyunda eşlik eden orkestranın şarkıların sakin veya gürültülü bölümlerine göre volümünü son derece 
		yetkin bir şekilde ayarlayabilmesi Türkiye?de bunu gerçekleştirebilmenin mümkün olabileceğini mi anımsatıyordu bizlere?</p>
		<br />
		<p>5. Yine orkestranın parçası bitince eller, vücut nerede kalmışsa, bir sonraki müzik parçasına gelinceye kadar öyle 
		durabilmek, yani aşağıda oynanan oyundan sahne çalmamak bilinci kendiliğinden mi oluşmuştu? Böyle bir bilinçte olan
		insanlar var mıydı?</p>
		<br />
		<p>6. Kuliste provalar sırasında veya oyun sırasında antrelerini bekleyen o temiz, çekingen genç oyuncuların sıraları 
		geldiği zaman sahneye fırlayıp örneğin randevu evi sahnesini canlandırırken hepsinin birer ?canavar? kesilmelerini, rolleri 
		bitip, yerlerine geri döndüklerinde de yine eski çekingenliklerine dönmelerini izledik. Sahne üzerindeki bu değişimlerini 
		-profesyonellere benzeri bir heyecanı en azından oynamalarını salık verdiğimiz- sağlayan hangi bilinçti?</p>
		<br />
		<img class="album-img" src="basindan/uc_kurusluk_opera_07.jpg" height="225" />
		<br />
		<p>Böyle nitelikli gençleri sahnede görmek, yine salonu hınca hınç dolduran aynı derecede nitelikli gençlerin de oyuna 
		son derece sağlıklı reaksiyonlar vermelerini izlemek bizi şu karamsar günlerimizde yine umu tlandırdı. O kadar da yalnız 
		olmadığımızı anımsattı bizlere... </p>
		<br />
		<p>Genler canlılarda fizyolojik benzerliklerin, olaylar karşısında olması gereken (içgüdüsel olarak kodlanmış) reaksiyon 
		kalıplarının nesilden nesile aktarılmasını sağlar.</p>
		<br />
		<p>ODTÜ Tiyatro Kulübünün bu işe başladığı 1960?lı yıllardan beri aradan geçen 30 küsur yıllık süre içerisinde çalışmaların 
		düzenli bir şekilde sürdürülebilmesi, birikimlerin dönem dönem birbirine aktarılması, tıpkı gen örneğinde olduğu gibi 
		nesilden nesile bir kültür aktarımının gerçekleşmesini sağladığına inanıyoruz.</p>
		<br />
		<p>Bu işe gönül veren tiyatro kulübü idarecileri, yönetmenleri kadar, Üniversite üst düzey yöneticilerinin de takdire layık 
		olduğunu düşünmekteyiz. Ne güzel düşünmüşler, bu kulübü eğitim politikamızın çakıl taşlı yollarında yaşatmayı, kaza nılan değerleri 
		kaybetmemeyi başarabilmişler.</p>
		<br />
		<p>Düşünüyoruz da... şu ODTÜ Tiyatro Kulübü'nde gerçekleştirilen kültürün nesilden nesile aktarılarak çoğaltılması, geliştirilmesi 
		Türkiye Platformuna taşınabilseydi...</p>
		<br />
		<p>"Az zamanda ne çok işler başarırdık..." </p>
		<br />
		<p>Gelecek yıllarda yine buluşmak umuduyla, teşekkürlerimizle,</p>
		<br />
		<a href="basindan/1.jpg" target="_blank"><img class="album-img" src="basindan/1.jpg" height="900"></a>
		<br />
		<a href="basindan/2.jpg" target="_blank"><img class="album-img" src="basindan/2.jpg" height="470"></a>
		<br />
		<a href="basindan/3.jpg" target="_blank"><img class="album-img" src="basindan/3.jpg" height="360"></a>
		<br />
		<a href="basindan/4.jpg" target="_blank"><img class="album-img" src="basindan/4.jpg" height="230"></a>
		<br />
		<a href="basindan/5.jpg" target="_blank"><img class="album-img" src="basindan/5.jpg" height="250"></a>
		<br />
		<a href="basindan/6.jpg" target="_blank"><img class="album-img" src="basindan/6.jpg" height="750"></a>
		<br />
		<a href="basindan/7.jpg" target="_blank"><img class="album-img" src="basindan/7.jpg" height="850"></a>
		<br />
		<a href="basindan/8.jpg" target="_blank"><img class="album-img" src="basindan/8.jpg" height="860"></a>
		<br />
		<a href="basindan/9.jpg" target="_blank"><img class="album-img" src="basindan/9.jpg" height="520"></a>
		<br />
		<a href="basindan/10.jpg" target="_blank"><img class="album-img" src="basindan/10.jpg" height="450"></a>
		<br />
		<a href="basindan/11.jpg" target="_blank"><img class="album-img" src="basindan/11.jpg" height="750"></a>
		<br />
		<a href="basindan/12.jpg" target="_blank"><img class="album-img" src="basindan/12.jpg" height="700"></a>
		<br />
	</div>
</div>
<script>
$(function() {
	$('#scroll-pane').jScrollPane();
});
</script>